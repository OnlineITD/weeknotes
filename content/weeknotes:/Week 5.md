---
title: "Maand 1: Kletsen en maken (en eerste beeld WWU)"
date: 2026-02-18

---


## Kletsen en maken
Ik ben inmiddels zo'n 5 weken onderweg bij mijn 'wendbare wetsuitvoerings' -opdracht bij [RegelRecht](https://minbzk.github.io/regelrecht/) en [Digicampus](https://digicampus.tech).  
Door die combinatie van twee plekken vind ik mezelf tussen twee soort groepen: groepen die praten en groepen die maken.  
Dat is an sich al erg leuk en uitdagend.  
Ik zie de meerwaarde namelijk die beide manieren van werken kunnen hebben en ik heb ze allebei nodig voor leuk werk (denk ik).  
Maken om tools te bouwen, kletsen om te checken of de tools ons ook in de richting brengen wat het vakgebied echt nodig heeft.  
Soms praten om te maken, soms maken om over te praten.  
Die twee manieren in mezelf samenbrengen (soms binnen de dag) vraagt om wat gymnastiek.  
Dat gaat overwegend goed, maar het voelt soms nog als balanceren tussen twee culturen.  
Ook moeten bepaalde integraties gewoonweg nog van de grond komen.  
![getekend plaatje van balanceren tussen praten en maken](/images/pratenmaken2.png)
## Een eerste beeld van wendbare wetsuitvoering (rules as code)
Dat doe ik binnen het veld van wendbare wetsuitvoering 
WWU is niet nieuw, tegelijkertijd lijkt er een soort hernieuwde interesse.

### In het kort: crash course WWU
Wetten worden geschreven in tekst.\
Dat is handig want dat kan je lezen en je weet waar je aan toe bent.\
Die wetten beschrijven vaak implicaties voor mensen en soms tussen mensen. Of tussen mensen en overheden.\
Dat is onhandig want dat betekent dat je iets moet doen op basis van die tekst.\
En dat doen, daar zijn die wetten soms niet specifiek genoeg voor.

Enter: regelspecificaties.  

Of regels.  
Of business rules.  
Of uitvoeringsregels. \
Ik weet niet precies hoe we dit moeten noemen. \
(Lees: Tekst of code of iets er tussenin om door een computer geinterpreteerd en uitgevoerd te worden.  
Bijvoorbeeld voor de uitvoering van (een deel van) een proces om iemand een uitkering te verlenen).  

Daar heb je minstens twee stappen voor nodig.
1. Van wet naar regelspecificaties (bijvoorbeeld met juristen of regelanalisten, met meenemen van andersoortig beleid)
2. Van regelspecificaties naar uitvoering (hee dat kunnen computers)

## Uitdagingen
Een lijstje van uitdagingen in het veld:
- Semantische ambiguiteit in wetgeving
- Verwijzingen van wet naar wet (interoperabiliteit?)
- Gedelegeerde invullingen van wetten (bewust/onbewust)
- Legacy manieren van werken met regels
- Versnippering van initiatieven
- Versnippering van methoden (wet naar regel)
- Versnippering van standaarden voor computers (regel naar uitvoering)

### Versnippering by design
Die versnippering is echt jammer (denk ik nu).
Dat zorgt ervoor dat er criss cross zonder al te veel samenhang initiatieven van losse opdrachtgevers bestaan en ontstaan.
Het is dan aardig dweilen om die samen te brengen. 
Nog erger is als die niet samen komen omdat iedereen gewoon een opdracht zo goed mogelijk uitvoert (logisch, maar jammer).
Het kan zijn dat ik daar iets van nut in over het hoofd zie en dat dit wel een functie heeft. 

Dat moet ik dan nog ontdekken komende maanden. Maar het voelt alsof het bijvoorbeeld iets als interoperabiliteit in de weg zit. Juist in die interoperabiliteit kan echte meerwaarde zitten vermoed ik.


### Andere gedachten
Ik ben leuke dingen aan het ontwerpen voor processen binnen RegelRecht. 
Dat is echt lachen omdat ik meteen schaalbare ideeÃ«n kan PoCen dmv tools als Claude.

Kortom: nog niet klaar met kletsen en maken en benieuwd waar dit verder toe gaat leiden.
